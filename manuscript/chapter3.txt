#Kurja loomine

Kurja loomine käib läbi ahastuse.


- "kas ma peaks selle vastu võtma? Sest see paistab mulle väga altkäemaksu moodi."
- "hhaha," naeris ta.

Sidemed võivad inimese kiiresti ära rikkuda, kuid ideed on suuremad kui asjad. Suured plaanid ootavad ellu viimist, asjad tahavad tegemist. Väikesed asjad ei tohi segada suurt plaani, karavan läheb edasi.

# Erase this
Täna on jälle selline päev, selline tunne, et tahaks põletada kõik sillad. See mis tõi mind siia ei vii mind edasi. Olen telefonist kustutatunud juba kõik märkmed ja ideed mida võiks teha. Mul on neist pohhui, need ei ole olulised. Kõik mis on oluline on siin ja praegu. Elu on flow, elu on vool. Kulgeme mööda jõge, koos kõige selle sitaga mis meie ümber hulbib. Ja mind ei huvita, et võiks seda jõge puhastada, las see jääb järgmiste põlvedele hulpima, neile parandada. Ära tegemiseks.

Mul ei ole õrna aimugi miks ma siin olen. Miks kurat ma selles riigis olen? Siin elan. Miks kurat ma pean siin üritama midagi saavutada? Miks kurat ei või ma minna kaugele ja kõrgele, üle piiri, ära? Mujal on alati parem, elu ja võimalused. Siin on kõik olnud ja nähtud, kõik on tehtud. Ideed tekivad alati kaugel, ära olles. Siis kui on aega mõelda. Kui argimured ei sega, kui kass ei virise, kui kraan ei nirise, kui naine ei korista, kui sugulased ei helista.

Ma kustutan kõik telefoni kontaktid, mul ei ole neid vaja. Mul ei ole neist kasu olnud, ma pean ise hakkama saama. Mina maailma vastu.

Sidemed tuleb lõigata. Matšeete on terav ja džungel on tihe. Ma lähen sealt läbi nagu neitsinahast. Mind ei huvita mis jääb minust maha, sest minevik on minevik. Kõik on olnud. Las teised kirjutavad ajalugu, las teised igatsevad, las teised helistavad.

Ma vaatan aknast välja ja ma näen, et ilmaga ei ole ka kõik korras. Sajab mingit saasta. Oleks ma vanem, siis ma tunnetaks seda masendust mis linna rõhub oma liigestes. Olen alati mõelnud, et mis tunne see on, see kui liigesed tunda annavad. Kas see on see tunne kui sa oled voodis juba tükk aega lamanud ja tunned, et lihased ei ole tööd teinud ja siis kui sa üritad jalga välja sirutada venistuseks, siis midagi ei juhtu? Ei lähe paremaks ega halvemaks, vaid lihtsalt, samamoodi tuikab edasi.

Vähemasti see ei ole nii sitt tunne nagu wc-potil istudes jalgade suremine. See hetk kus sa pead välja tulema, aga tegelikult veel ei tahaks. Tahaks veel istuda, aga need kuradi jalad on nii surnud, et sa ei tunnegi neid. Et kui üks minut veel, siis nad kukuvad ise küljest ära. Ja siis kuidas sa saad ennast püsti vinnata, aga tegelikult sa oma jalgu ei tunne. Kuidas sa seinast kinni hoiad, sest sa ei tea kas nad kannavad. Kannavad. Ja kuidas sa mõtled, kuidas sa pead edasi liikuma. Ja sa tunned kuidas jalad surisevad. Sa liigutad oma puujalga edasi ja mõtled ja kirud ja mõtled, et kohe-kohe hakkab veri liikma. Ja siis sa lööd vannitoa ukse kinni ja lähed edasi. Nagu invaliid mööda seina äärt ja sa ei tunne enda tagumikku ka mitte. Ja siis mõni hetk veel, mõni samm veel, elu kõige raskemad sammud ja siis sa jõuad külmkapi juurde. Või kuhugi mujale, sõltub traditsioonist. Ja sel hetkel sa keskendud millelegi muule, toidule näiteks. Või alkoholile. Ja siis sa märkad, et sa tunned enda jalgu. Et halb unenägu kus sa edasi ei saa liikuda, kuigi tahaks, on läbi. Ja sa mõtled tagasi sellele abitusele ja sa muigad. Ja sa mõtled, et kurat, päris lahe oli. Ootamatu, aga mõnus. Nagu soe peer külmal talveõhtul.
